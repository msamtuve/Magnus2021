---
title: Digital hållbarhet och surveilance capitalism
subtitle: personlig integritet och personligt ansvar
authors:
- admin
categories: 

tags: 
- opinion
- surveilance capitalism
- sociala medier
- demokrati
- digital hållbarhet
- stadsträd.se
image:
  caption: 'Photo: Chris Yang'
  focal_point: ""
  placement: 2
  preview_only: false

# Summary for listings and search engines
summary: Digital hållbarhet behöver stå på stabil grund. "Surveilance capitalism" underminerar demokratin.
# Link this post with a project
projects: []
# Date published
date: "2021-04-24"
# Date updated
lastmod: ""
# Is this an unpublished draft?
draft: no
# Show this page in the Featured widget?
featured: yes
---

Utbudet av  verktyg som dynamiska webb-appar och software as service (saas) som vill bidra till en hållbar utveckling växer kraftigt. Som alltid när man gör en intervention i en komplex utmaning bör man fråga sig - står de på fast mark eller riskerar de att skapa mer problem än de löser? 

Jag är en av initiativtagarna och utvecklarna av [stadsträd.se](www.stadsträd.se). Vi har byggt stadsträd.se från grunden för att inte luta oss mot tech-giganter vars affärsmodeller bygger på att spåra användare och sälja data om användare - det som kallas “[surveilance capitalism](https://news.harvard.edu/gazette/story/2019/03/harvard-professor-says-surveillance-capitalism-is-undermining-democracy/)“. Det betyder konkret att vi valt att inte använda Google maps som grundkarta. Det betyder att vi inte implementerat möjlighet att logga in till tjänsten via Facebook eller Google utan har en egen lokal funktion för inloggning och lösenord. Det betyder att vi inte använder Google analytics. Det betyder att vi inte skickar kakor till andra appar om vad användaren gör. Vi tar detta på stort allvar. Stadsträd.se delar inga data om användaren bakom ryggen av användaren. Någonsin.

Personlig integritet och anonymitet är inte synonymer. Ibland får man intryck av att debattörer och företag argumenterar som att det vore så. En ingång till frågan är artikeln [Anonymity, Abuse and Identity Online](https://institute.global/policy/social-media-futures-anonymity-abuse-and-identity-online).

Det finns ett behov av anonyma kanaler, utrymme för visselblåsare att peka på en företeelse, utrymme för utsatta och stigmatiserade att göra en röst hörd. Men detta är ett komplement, ett undantag som behövs, en säkerhetsventil. Grunden för ett förtroendefullt samtal är att att dela egna observationer och resonemang med andra, lyssna på hur andra resonerar och reflektera över vad man själv sagt och vad andra säger. Med detta kan man bygga demokratiska öppna samhällen. Om behovet av anonymitet är trängande är detta en allvarlig signal. Det öppna och gemensamma samtalet är då satt på undantag. Detta är definitionen av förtryck. Vare sig det gäller samhälle, organisation eller företag. 

I stadsträd.se är alla konton personliga och alla ändringar som görs i kartan har en författare. Vi har valt att vara helt transparenta med att foton som tas och ändringar som görs alltid har en avsändare, en ansvarig person. Vi vill agera kraftfullt för personlig integritet och för personligt ansvarstagande. 
